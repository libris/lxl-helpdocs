---
section: Hjälptexter ämnesord
title: Länka ämnesord
order: 105
date: 2019-01-18
tags:
- ämnesord
- länka ämnesord
- under arbete
---

## Länka ämnesord

Hjälptexten beskriver hur ämnesord länkas till verksbeskrivningen i Instans av Verk. Det går endast att länka till redan auktoriserade ämnesord. I Libris finns auktoriserade ämnesord tillhörande systemen **Svenska ämnesord (sao)** och **Barnämnesord (barn)**. Auktoriteter finns för olika typer av ämnesord, t.ex. allmänna ämnesord (enkla och sammansatta), kronologiska ämnesord och vissa geografiska ämnesord (enkla och sammansatta). 

Utgår katalogiseringen från en mall finns egenskapen Ämne redan tillagd under Instans av Verk. 
<br/>För att lägga till egenskapen Ämne: Klicka på plustecknet inom Instans av Verk, sök efter och lägg till Ämne (subject).

För att ange ämnesord från andra system eller ej auktoriserade ämnesord, se hjälptexten [Ämnesord som lokal entitet](https://libris.kb.se/katalogisering/help/workflow-local-entity-sh). 

### Länka till ett enkelt ämnesord 

* Öppna sidorutan Lägg till entitet inom egenskapen Ämne. 
* Filtrera på den typ av ämnesord som ska länkas (Allmänt ämnesord / Kronologiskt ämnesord / Geografiskt ämnesord). 
* Sök efter och lägg till aktuell term (kontrollera ämnesordssystem, sao eller barn). Termen länkas då till verksbeskrivningen i Instans av Verk. 

Flera termer kan sökas efter/läggas till när sidorutan Lägg till entitet är öppen.

Exempel:
![Länka enkelt ämnesord](LänkaEnkelt.png) 


OBS! I Libris finns flera enkla geografiska ämnesord som man inte bör länka till. Enligt SAO:s riktlinjer är det endast länder och andra större geografiska enheter som beskrivs med en enkel term, alla mindre enheter beskrivs med sammansatta termer (SAO:s riktlinjer 3.5.3). Länka därför endast till ”godkända” entiteter, dvs enkla termer för länder/större enheter och sammansatta termer för mindre enheter. I de fall det saknas en länkbar entitet, se hjälptext [Ämnesord som lokal entitet](https://libris.kb.se/katalogisering/help/workflow-local-entity-sh) under rubriken *Sammansatt amnesord som lokal entitet med lankbar listkod*

### Länka till ett sammansatt ämnesord

* Öppna sidorutan Lägg till entitet inom egenskapen Ämne. 
* Filtrera på typen Sammansatt term.
* Sök efter och lägg till aktuell sammansatt term. Termen länkas då till verksbeskrivningen i Instans av Verk. 

Flera termer kan sökas efter/läggas till när sidorutan Lägg till entitet är öppen.

Exempel:
![Länka sammansatt ämnesord](LänkaSammansatt.png) 

